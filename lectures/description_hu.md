A kurzus célja, hogy közös alapokat biztosítson a szoftverfejlesztés területén különböző háttérrel rendelkező hallgatók számára.
Célja egy közös terminológia kialakítása, amely lehetővé teszi az üzleti informatika szakértőinek, hogy zökkenőmentesen együttműködjenek a szoftverfejlesztőkkel.
A kurzus bemutatja a modern szoftverfejlesztési módszertanok és szoftver életciklus-modellek alapjait, különös figyelmet fordítva a Scrum és a Kanban módszerekre.
A kurzus elméleti és gyakorlati szempontból is foglalkozik a követelményelemzéssel és a szoftver architektúra tervezésével.
A gyakorlati órákon a hallgatók kidolgozzák és dokumentálják egy szoftverrendszer követelményeit.

Ezt követően, a szemeszter második felében megtervezik a rendszer architektúráját.
A követelményelemzéshez a kurzus az agilis elveknek megfelelően a user story mapping nevű módszert alkalmazza.
A szoftvertervezéshez a kurzus a C4 modellt használja, amely egy szoftverrendszer architektúráját hierarchikusan leíró diagramok készlet.
A gyakorlati órák workshopok, amelyeken a hallgatók csapatokban dolgoznak a projektfeladaton egy oktató irányítása alatt.
A szemeszter második felében az előadások olyan témákat is érintenek, mint a kódminőség, a kód review, a tesztelés és az automatizálás.

## tantárgy tematikája

1. szoftverarchitektúra
2. szoftver életciklus-modellek, scrum, kanban
3. követelményelemzés, user story mapping
4. UML, C4
5. tervezési mintázatok (design patterns)
6. interfészek, implementációs tervezés
7. vázlatkészítés felhasználói felületről, kód tisztaság
8. kódminőség, kód ellenőrzés review
9. tesztelés, munka örökölt kóddal
10. CI, automatizáció, devops

## értékelés

A végső jegy a követelményelemzés (35%), a tervezés (35%), és a zárhelyi (30%) súlyozott átlaga.

- követelményelemzés, szoftver tervezés: **csapatmunka**
- zárthelyi: **egyéni**
    - Moodle teszt
    - 50 véletlenszerű feleltválasztós kérdés
- minden résznek külön el kell érnie az minimumot (>50%)


|pont (%) |jegy |
|--------:|:---:|
|    0-50 |  1  |
|   51-66 |  2  |
|   67-76 |  3  |
|   77-86 |  4  |
|  87-100 |  5  |

## tanulási eredmények

### képességek

- szoftverfejlesztési módszertanok történeti áttekintésben
- scrum és kanban módszertanok ismerete
- a rendszerkövetelmények fogalma és szerepe,
- a rendszerkövetelmények modellezési technikái (user story mapping)
- probléma és tématerület elemzési technikák
- rendszertervezés C4 modell segítségével
- kódminőség, tesztelés, automatizálás fontossága

### tudás

A tárgy sikeres elvégzése után a hallgatók képesek lesznek:

- bemutatni a legfontosabb szoftverfejlesztési módszertanokat
- kutatómunkát végezni a rendszerkövetelmények hatékony megismerésére és megértésére
- alkalmazni a követelményspecifikáláshoz használható user story mapping módszert
- elkészíteni egy adott szoftver architektúráját C4 modell segítségével
- elvégezni a megvalósíthatóság legfontosabb vizsgálatait

### attitűd

- helyes kommunikáció a fejlesztési projektek résztvevőivel és az érintett szereplőkkel (stakeholders)
- hatékony, megoldásra törekvő együttműködés a rendszer programozóival és tesztelőivel

### autonómia és felelősségvállalás

- a hallgató képes lesz részt venni korszerű módszertanokra alapozott információs rendszer fejlesztési projektekben akár csapattagként, akár - megfelelő tapasztalatszerzés után - kisebb projektek vagy részprojektek vezetőjeként
- képes felelős döntéseket hozni tervezési és kivitelezési kérdésekben
